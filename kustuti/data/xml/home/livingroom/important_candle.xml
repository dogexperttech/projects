<?xml version="1.0" encoding="UTF-8"?>
<important>
<p><b>Kuidas küünal ise süttib?</b></p><p>&nbsp;</p><p>Põlevat küünalt ei tohi kunagi jätta järelvalveta! Järelevalveta jäetud küünal võib suure leegiga põlema lahvatada juhul, kui küünlajala juurde on jäetud näiteks küünla süütamiseks kasutatud poolpõlenud tikud. Kui küünal on lõpuni põlenud, võib külili vajunud küünlataht süüdata tikud, millest omakorda süttib sulanud küünlarasv. Leek võib ulatuda kuni poole meetrini.</p><p>&nbsp;</p><p>Samuti tuleb ettevaatlik olla näiteks isevalmistatud või kaunistatud küünlajalgadega. Puust treitud küünlajalg võib küünla lõpuni põledes süttida, klaasist küünlajalg aga praguneda. Mõistlik ei ole ka küünla lähedusse jätta prahti või kaunistada küünla ümbrust paberist kaunistustega. Küünalde kasutamisel peab samuti tähele panema, et leegil oleks piisavalt ruumi. Teisisõnu öelduna ei sobi põlevad küünlad riiulitele, puhvetikappidele ja mujale, kus leek ulatuks kuumutama midagi muud kui õhku.</p>
</important>