<?xml version="1.0" encoding="UTF-8"?>
<important>
<p><b>Suits – peamine oht tulekahju ajal</b></p><p>&nbsp;</p><p>Põlemise käigus eraldub kuumuse toimel erinevatest ainetest mitmeid gaase. Harilikult on need süttimisohtlikud ning aitavad kaasa tule arengule. Kõige levinumaks põlemisgaasiks on vingugaas (CO). See hakkab põlemisel eralduma siis, kui ruumis on hapniku hulk väike. Suurema osa tulekahjul hukkunud inimeste surma põhjuseks on vingumürgitus. Kuna vingugaas on lõhnatu ja värvitu, siis ei saa inimene selle olemasolust ruumis aru ning võib lihtsalt une pealt surra. Vingugaas seob ennast punaste verelibledega ja alandab vere hapniku vastuvõtlikkust. Vingugaasimürgituse esmasteks tunnusteks peavalu, väsimus ja nõrkus. Üsna kiiresti jäävad hapnikupuudusesse ajurakud ja nii kaotab inimene teadvuse. Kui halvatakse ka hingamist ja südametööd juhtivad piirkonnad, saabub surm. Tavaliselt eraldub vingugaas tulekahjul koos teiste gaasidega, mis annavad inimesele õigel ajal ohust märku.</p>
</important>