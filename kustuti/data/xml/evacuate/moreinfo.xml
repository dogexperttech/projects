<?xml version="1.0" encoding="UTF-8"?>
<more_evacuate>
<info id="teacher_break">
<title>Õpetaja ülesanded evakuatsiooni korraldamisel vahetunni ajal</title>
<text><p>&nbsp;</p><p><b>1. </b>Tulekahjuteadet kuuldes minna  sellele korrusele, kus algab järgmine õppetund. See tagab piisava arvu evakuatsiooni eest vastutavaid isikuid kõigile korrustele.</p><p>&nbsp;</p><p><b>2.</b>Kui järgmine tund on vaba, minna väljapääsude juurde. Tavaliselt tekivad seal kõige suuremad ummikud. Samuti on seal vajalik õpilastele seletada nende edasist liikumist kogunemiskohta.</p><p>&nbsp;</p><p><b>3. </b>Jõudes vajalikule korrusele, jagavad õpetajad omavahel ülesanded ning alustavad üldist evakuatsiooni. Segaduse vältimiseks ning kiiremaks liikumiseks evakuatsiooniteel rivistada õpilased paaride kaupa või üksteise selja taha “hanerivvi”. Selliselt rivis on võimalik kõige kiiremini läbida treppe ja vaheuksi.</p><p>&nbsp;</p><p><b>4. </b>Ühel korrusel asuvad õpetajad peaksid jagama ülesanded nii, et vähemalt üks neist suunaks õpilaste liikumist evakuatsioonitrepikoja juures (hoides ka trepikoja vaheukse avatuna), teine kontrolliks õpilaste liikumist koridoris ning kolmas õpetaja otsiks läbi üldkasutatavad ruumid (WC, klassiruumid) ning väljudes korruselt viimasena, sulgeks enda järel kõik uksed.</p>
</text>
</info>
<info id="teacher_lesson">
<title>Õpetaja ülesanded evakuatsiooni korraldamisel tunni ajal</title>
<text><p>&nbsp;</p><p><b>1. </b>Katkestada õppetund ja kuulata tulekahjuteadet (teade võib tulla ATS või translatsioonisüsteemi kaudu, sellest annab märku kokkulepitud arv kordi helisev koolikell või saadakse infot tulekahju avastanud isikult).</p><p>&nbsp;</p><p><b>2. </b>Juhul kui seda pole tehtud tunni alguses, tuleb õpilaste kohalolekut nimeliselt õppepäeviku järgi kontrollida ja evakueerudes õppepäevik kaasa võtta.</p><p>&nbsp;</p><p><b>3. </b>Võttes vastu evakueerumisotsuse, tuleb korraldada õpilaste rivistumine kiireks evakueerumiseks (paarikaupa või üksteise taga hanereas).</p><p>&nbsp;</p><p><b>4. </b>Enne klassiuksest väljumist kontrollida ukse seisukorda (kas ukse ülaäärest ei immitse suitsu, kas ukse pind ja käepide pole kuumad). Seejärel avada ettevaatlikult uks, olles valmis seda vajadusel kiiresti sulgema.</p><p>&nbsp;</p><p><b>5. </b>Hinnata nähtavust evakuatsiooniteedel.</p><p>&nbsp;</p><p><b>6. </b>Juhul kui klassiruumist pole võimalik väljuda, siis sulgeda uks võimalikult õhukindlalt. Seejärel avada klassiruumi aken ja anda endast märku õues viibivatele inimestele (võib hüüda, lehvitada riideid või pimedal ajal vilgutada tuledega). Samuti võib endast märku anda jalgu trampides või mööblit kolistades. Oluline on, et tuletõrjujad ruumide läbi otsimisel saaksid teada ruumides asuvatest inimestest.</p>
</text>
</info>
<info id="teacher_depart">
<title>Õpetaja ülesanded hoonest väljumisel</title>
<text><p>&nbsp;</p><p><b>1. </b>Kui evakuatsiooniteed on läbitavad, juhtida õpilased klassist välja. Liikumine toimub märgistatud evakuatsiooniteed mööda. Kui evakuatsiooniteedel on suitsu, peavad õpilased liikuma võimalikult madalas asendis, säilitades kontakti seina ja paarilisega.</p><p>Kui evakuatsiooniteel ei ole suitsu, pole seinaga kontakti hoidmine vajalik.</p><p>&nbsp;</p><p><b>2. </b>Evakueerumise ajal peab nägema kogu õpilaste rivi algust ja lõppu. Liikuda rivi lõpus – siis ei ole ohtu, et keegi õpilastest jääb rivist maha. Hoonest väljumise ajal käituda rahulikult ja vältida paanika tekkimist.</p><p>&nbsp;</p><p><b>3. </b>Kuna õpetaja liigub rivi lõpus, peavad hoone vaheuksi avama ees liikuvad õpilased. Ukse avamisel peavad nad olema valmis seda uuesti kiiresti sulgema, juhul kui järgnevas ruumis on suitsu enam kui selles, milles asute praegu. Enne ukse avamist hinnata kiiresti ukse olukorda (ukse vahelt ei immitse suitsu, uks ega selle käepide pole soojad).</p><p><p>&nbsp;</p><b>4. </b>Hoones liikudes peab grupi lõpus olev inimene sulgema (mitte lukustama) läbitud uksed.  Sellega takistate suitsu ja tule levikut hoones.</p><p>&nbsp;</p><p><b>MITTE KUNAGI EI LIIGUTA SUUNAS, KUS ON ROHKEM SUITSU KUI TEIE PRAEGUSES ASUKOHAS</b></p><p>&nbsp;</p><p><b>5. </b>Juhul kui hoonest väljumisel satute tihenevale suitsule ja muud evakuatsiooniteed ei ole ohutud, siis pöörduge tagasi klassiruumi, sulgege võimalikult õhukindlalt uks ja andke päästjatele märku enda asukohast.</p>
</text>
</info>

<info id="teacher_gathering">
<title>Õpetaja ülesanded kogunemiskohas</title>
<text>
<p>&nbsp;</p><p><b>1. </b>Peale hoonest väljumist juhtida õpilased kogunemiskohta. Selleks on tavaliselt määratud avatud maa-ala: staadion või parkla. Seejärel kontrollida, kas kõik õpilased jõudsid hoonest välja.</p>
<p>&nbsp;</p><p><b>2. </b>Kogunemiskohas on vajalik õpilased klasside kaupa kokku koguda nii, et ühes klassis õppivad lapsed oleks selgelt eristatavad teiste klasside õpilastest. See on vajalik laste kohaloleku kindlakstegemiseks. Taolist tegevust hõlbustab, kui eelnevalt on iga klassi kogunemiseks kokku lepitud mingi kindel koht.  Näiteks 1. klass vahtrapuu, 2. klass kaugushüppekasti juurde jne.</p>
<p>&nbsp;</p><p><b>3. </b>Peale õpilaste ülelugemist teatada väljunud õpilaste arv kooli administratsioonile ning oodata koos õpilastega kogunemiskohas administratsiooni või tulekustutus-ja päästetööde juhi edasisi korraldusi.
</p>
</text>
</info>
<info id="student">
<title>Evakuatsiooni reeglid õpilastele</title>
<text><p>&nbsp;</p><p><b>1. </b>Tulekahjualarm on loodud hoiatamaks meid ohu eest. Selle käivitumisel tee kindlaks alarmi põhjus. Koolides, kus puudub alarmsüsteem antakse tulekahjuohust teada koolikella helinaga.</p><p>&nbsp;</p><p><b>2. </b>Tulekahju ajal tuleb hoonest väljumisel täpselt kuulata õpetajate korraldusi.</p><p>&nbsp;</p><p><b>3. </b>Kui ruumis kus viibid, on tunda tugevnevat suitsulõhna, siis välju sealt ka siis, kui pole saanud korraldust evakuatsiooniks.</p><p>&nbsp;</p><p><b>4. </b>Teades, kuidas tuleohu korral käituda, ole teistele eeskujuks. Aita noorematel õpilastel ohutult koolimajast väljuda.</p><p>&nbsp;</p><p><b>5. </b>Kui oled eksinud või hirmunud, ära poe peitu. Nii on õpetajatel või tuletõrjujatel sind raskem aidata. Tulekahju puhul on alati ohutum hoonest väljuda, kui sinna sisse jääda.</p><p>&nbsp;</p><p><b>6. </b>Kui oled tulekahju ajal mõnda ruumi lõksu jäänud, siis anna endast kõikvõimalikul viisil märku. Hüüa, lehvita aknal mõne riidetükiga. Kui sind ei märgata ja sul on telefon, helista 112.</p><p>&nbsp;</p><p><b>7. </b>Kõik klassi ja koridoride uksed, kust läbi lähete, peate enda järel sulgema. Sellega takistate suitsu ja tule edasist levikut. Uksi ei või lukustada.</p><p><p>&nbsp;</p><b>8. MITTE KUNAGI ÄRA LIIGU SUUNAS, KUS ON ROHKEM SUITSU KUI SINU PRAEGUSES ASUKOHAS sest TULEKAHJU PÕHJUSTATUD SUITSU SISSEHINGAMINE ON OHTLIK SINU TERVISELE. </b></p><p>&nbsp;</p><p>&nbsp;</p><p><b>9. </b>Filmides nähtud võte, kus suitsu kahjuliku mõju vähendamiseks hoitakse näo ees riiet, tegelikkuses ei toimi. Vingugaas ning muud mürgised gaasid jõuavad koos õhuga sinu kopsudesse ka läbi riide. Seepärast väldi suitsu sissehingamist.</p> 

</text>
</info>

</more_evacuate>