<?xml version="1.0" encoding="utf-8"?>
<book>Kanalisatsioon

<fakt>Kanalisatsioon on mõeldud AINULT majapidamises 
tekkiva reovee (nõudepesuvesi, WC-s ja 
pesemiseks tarvitatud vesi) ärajuhtimiseks.</fakt>

<fakt>Kanalisatsiooni ei tohi visata 
kommipabereid, plastikpudeleid, kilekotte 
jm pakendeid, vatipulki, juuksekarvu, kohvipuru 
jt toidujäätmeid. Kõige selle koht on prügikastis. 
Esimesena Eestis rajati kanalisatsioon 
Tallinnas. Suurimad kanalivõrgu ehitustööd 
toimusid siin 1930. aastatel ning hiljem 
uuselamurajoonide ehitamise kõrgajal – 1950. 
ja 1960.aastatel, mil ehitati Mustamäed ning 
1970.aastatel, mil valmis Lasnamäe. </fakt>

<fakt>Tallinna reovesi suunatakse 
puhastusse 64 reoveepumpla abil ja 
läbi Paljassaare peapumpla.</fakt>

<fakt>Ajaloost on teada, et ehitati ka 
paekivist kanaleid. Need olid töös kuni aastani 
1892, mil kasutusele võeti keraamilised torud.</fakt>

<fakt>Mitmetes riikides on korralik kanalisatsioonisüsteem 
veel praegugi luksus, leidub ka selliseid maid,
 kus solk visatakse jätkuvalt otse loodusesse 
 või tänavale, näiteks mitmetes Aasia riikides 
 nagu India ja Tai.</fakt>
 
<fakt>Esimene teadaolev kanalitoru Tallinnas 
pärineb aastast 1422. Vanimad kanalisatsioonitorud 
Tallinnas on saja-aastased.
</fakt>

<fakt>Ühisvoolne kanalisatsioon tähendab, et 
torusid mööda voolavad reoveepuhastusjaama 
poole nii majadest tulnud olmereovesi kui ka 
tänavale sadanud vihm või lumesulamisvesi. 
Lahkvoolne kanalisatsioon tähendab, et majade 
reoveele ning sademeveele on eraldi äravoolutorud. 
Esimesel puhul suunatakse vesi edasi põhjalikku 
puhastusse reoveepuhastusjaama. Olmeveest eraldi 
kogutud sadeveed suunatakse aga pärast kergemat 
puhastamist loodusesse tagasi. </fakt>

<fakt>Tartu all lookleb ligikaudu 230 km 
kanalisatsioonitorusid, Tallinna kanalivõrgu 
pikkus on veidi enam kui tuhat kilomeetrit. </fakt>

</book>