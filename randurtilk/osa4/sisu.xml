<?xml version="1.0" encoding="utf-8"?>
<book>Vesi kodus

<fakt>1. Kõnni- või sõiduteed puhasta 
luua või harjaga. Kõnnitee pesemine 
veega on seotud põhjendamatult 
suure veekuluga. </fakt>
<fakt>2. Kui märkad, et lahtine 
aiakastmisvoolik on jäänud 
valveta või isa on autot pestes 
voolikust vee jooksma unustanud, 
anna sellest vanematele märku 
või sulge kraan.</fakt>
<fakt>3. Kui teil on koduaias või 
suvilas välibassein või purskkaev, 
tuleb arvestada, et kuuma ilmaga 
on neist aurava vee hulk väga suur.</fakt>
<fakt>4. Kui märkad, et mõni kraan 
tilgub või WC-potis ei jää veevool seisma, 
anna sellest kohe oma vanematele märku. 
Tilkuvast kraanist või katkisest WC-potist
võib nädalas kasutult kanalisatsiooni 
voolata sadu liitreid vett.</fakt>
<fakt>5. Nõusid pestes täida kraanikauss 
veega – väldi nõudepesu 
jooksva vee all.</fakt>
<fakt>6. Jaheda joogivee saamiseks 
hoia vett kannuga külmkapis, 
ära lase sel kraanist niisama 
joosta, oodates, millal vesi 
jahedamaks muutub. </fakt>
<fakt>7. Sulge kraan hambapesu 
ajaks – see säästab 15-20 liitrit 
ehk 1,5–2 ämbritäit vett päevas.
Ühe minuti vältel jookseb kraanist 
alla tervelt üheksa liitrit vett, 
mis on ju terve ämbritäis! </fakt> 
<fakt>8. WC-pott pole prügikast. 
Ühe loputusega kulub 11–20 
liitrit ehk 1–2 ämbritäit
vett. Lisaks sellele võib 
prügi viskamine WC-potti 
tekitada ummistuse.</fakt>
<fakt>9. Käi duši all kiiresti. Ka viie
minutiga on võimalik end 
puhtaks saada. Arvesta, et 
minutis kulub vett keskmiselt 
7–10 liitrit. Terve ämbritäis!
Olulise koguse vett hoiad kokku, 
kui keerad vee kinni end duši all 
seebitades või juukseid pestes. 
Pärast kasutamist keera kraan 
alati korralikult kinni.</fakt>
<fakt>10. Käi pigem duši all kui vannis, 
sest vanniskäik võtab keskmiselt 
kolm korda rohkem vett. Kui siiski 
otsustad vanni kasuks, täida see veega 
vaid poolenisti. </fakt>


</book>