<?xml version="1.0" encoding="utf-8"?>
<book>Reoveepuhastusjaam

<fakt>Joogiveena kasutatakse põhjavett ja pinnavett. 
Näiteks Tartus kasutatakse veevärgis joogiveena 
ainult põhjavett, Tallinnas aga suures 
osas pinnavett. Põhjavee osakaal 
Tallinna joogivees on vaid 10%. </fakt>

<fakt>Enamik puhastatud joogiveest jõuab 
paraku lõpuks solgiveena kanalisatsiooni. </fakt>

<fakt>Maailmas kehtestatakse nii joogivee 
kvaliteedile kui ka solgivee puhastamisele 
üha rangemaid nõudeid. See tähendab 
paratamatult veehinna tõusu.</fakt>

<fakt>Koos vanematega saad ka sina 
keskkonnareostust vähendada: 
* kasuta looduslikke ja fosfaadivabu pesuvahendeid;
* valmista ise tõhus WC puhastusvahend, 
  segades äädikat ja vedelat naturaalset seepi;
* eelista torustiku ummistuse kõrvaldamiseks 
  imipumpa keemilistele vahenditele;
* loobu aias liigse väetise ja keemiliste 
  tõrjevahendite kasutamisest.</fakt>
	
<fakt>Paljassaare reoveepuhastusjaamas 
eraldatakse reoveest puhastuse käigus 
umbes 700–800 tonni prügi aastas, mis on 
ligikaudu kaks tonni prügi ööpäevas. 
See on suur kogus, ligikaudu pool väiksemast 
autokoormast. Kanalisatsiooni ei tohi 
kasutada prügikastina! </fakt>

<fakt>Tallinna reovett puhastav Paljassaare 
puhastusjaam valmis 1980. aastal.</fakt>
<fakt>Pärast puhastusjaama läbimist on 
reovesi mereveest puhtam. </fakt>
<fakt>Paljassaare puhastusjaam puhastab 
enam kui 400 000 elaniku solgivee.</fakt>

<fakt>Kogu reoveepuhastus vee jaama sisenemisest 
kuni merre laskmiseni kestab umbes 
24 tundi ehk ühe ööpäeva. </fakt>

<fakt>Lämmastik on värvitu ja lõhnatu gaas, 
mida elusolendid – loomad, linnud, kalad, 
inimesed – selle lämmatava toime tõttu sisse 
hingata ei saa. Lämmastikku kasutatakse tööstuses 
ühe osana väetiste, ravimite, lõhke- ja värvaine 
valmistamisel. Täpsema teabe saamiseks uuri 2. 
osa teatmeteosest ENEKE, lk 278.</fakt>

<fakt>Fosfor on keemiline aine, mis suures 
koguses on inimestele, loomadele ja taimedele mürgine. 
Fosforit kasutatakse näiteks tuletikkude 
tegemiseks ja fosforväetise tootmiseks. 
Samas on fosforiühendid elusorganismidele kasulikud, 
kuna need kuuluvad luude ja närvide ning mõnede 
vitamiinide koostisse. Täpsema teabe saamiseks 
uuri 1. osa teatmeteosest ENEKE, lk 242.</fakt>

<fakt>Reoveesette puhastamise kõrvalsaadusena 
valmistatav kasvumuld on väärtuslik komponent 
haljastuses, kuid seda ei saa kasutada aed- ja 
juurviljade kasvatamisel. </fakt>

</book>