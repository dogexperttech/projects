<?xml version="1.0" encoding="utf-8"?>
<book>Veepuhastus

<fakt>Joogiveena kasutatakse Eestis
peamiselt põhjavett, näiteks Tartus
on kogu veevärgi vesi põhjavesi.
Erandid on Narva ja Tallinn,
viimases kasutab põhjavett
vaid üks kümnendik linnast, 
ülejäänud 90% saavad oma vee 
Ülemiste järvest. </fakt>

<fakt>Maailma elanike arv järjest
kasvab, seetõttu arvestuslik
vee kogus ühe inimese kohta 
väheneb. Juba praegu on maailmas 
piirkondi, kus puhast joogivett
napib.</fakt>

<fakt>Puhta joogivee varud maailmas 
on piiratud. Eestis ei ole tõsist
veepuudust kunagi olnud. Vältida
tuleb üleliigset vee kulutamist 
ja reostamist. </fakt>

<fakt>Puhastamata ja kontrollimata vee 
tarbimine võib kaasa tuua raskete 
nakkushaiguste (düsenteeria, 
kollatõbi) leviku.</fakt>

<fakt>Juba arstiteaduse isa Hippocrates 
õpetas Kreekas inimesi vett enne 
joomist puhastama keetmise 
ja kurnamisega.</fakt>

<fakt>Ilma söömata võib inimene 
elus püsida kuu aega, ilma 
veeta vaid nädala.</fakt>

<fakt>Vesi pole alati nii kättesaadav olnud, 
kui praegu, näiteks keskajal sai 
inimene kasutada alla 20 liitri päevas.</fakt>

<fakt>Vett puhastati juba ammustel aegadel, 
näiteks vanad egiptlased lasid enne 
Niiluse vee tarvitamist mudal settida. </fakt>

<fakt>1 liiter = 0,001 m3, 1000 liitrit = 1 m3. 
Ehk piltlikult – kui ämbrisse mahub 10 liitrit 
vett, siis 1 m3 vett tähendab, et sul on 
100 ämbritäit vett. Ülemiste järve maht 
17 miljonit m3 vett tähendab, et sinna 
mahub 1 700 miljonit ämbritäit vett.  </fakt>

<fakt>Kogu järve vee,17 miljonit m3, 
suudaks Ülemiste veepuhastusjaam 
täisvõimsusel töötades puhastada 140 
ööpäevaga ehk nelja ja poole kuuga. </fakt> 
</book>